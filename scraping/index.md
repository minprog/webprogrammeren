# Scraping

HTML is weliswaar goed gestructureerd maar primair bedoeld om naar een visuele vorm omgezet te worden door een "web browser". Ook is HTML niet altijd zo gestructureerd dat de interessante data er makkelijk uit te halen is.

Daarom is het fenomeen "scraping" bedacht, waar het doel is om interessante data toch te verkrijgen. EÃ©n typisch voorbeeld is het scrapen van prijsinformatie van een verkoopwebsite, zodat deze kan weergegeven op een website die informatie van allerlei verkopers bij elkaar wil plaatsen. Winkels willen hun data enerzijds liever niet afstaan, maar tegelijk willen ze hun prijzen wel publiceren voor consumenten. Daarom is zulke informatie vaak wel te scrapen.

Je kunt scraping ook gebruiken voor bijvoorbeeld dataverzameling voor onderzoek. Als je wil onderzoeken hoe informatie wordt geformuleerd op een bepaalde website, of je hebt informatie nodig van, bijvoorbeeld, alle medewerkers van de UvA, dan kun je daar scraping voor inzetten.

## Oefenen

In een vorige module heb je kennis gemaakt met CSS, maar je hebt hier nog niet systematisch mee geoefend.

1. Ga naar [deze website om extra te oefenen](https://flukeout.github.io/). Zorg dat je de belangrijkste CSS-selectors kent. In de balk staat uitleg! Let op dat in de oefening speciale HTML-elementen worden gebruik zoals `<bento>`. Deze bestaan normaal niet, maar de CSS werkt exact op dezelfde manier als bijvoorbeeld bij `<h1>`.

2. Ga dan naar de [MDN-pagina over selectors](https://developer.mozilla.org/en-US/docs/Learn/CSS/Building_blocks/Selectors/Selectors_Tasks) om nog meer te oefenen. Download hier de HTML-bestanden en pas de CSS zo aan dat het precies klopt met het gevraagde!

